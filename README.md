# Challenge3

Na een tijd op Mars te hebben gewoond, zijn 32 mensen op weg terug naar de aarde. Om de perfecte landingsplek te vinden heeft Elon Musk hulp nodig. Door middel van een live dashboard zou Elon Musk de perfecte landingsplek moeten kunnen vinden. Om dit doel te bereiken heb ik API’s uit drie verschillende bronnen gebruikt. De eerste API is de Openweathermap. Door middel van deze API kan informatie over het weer makkelijk en snel opgevraagd worden, op basis van de ingevoerde locatie. De ingevoerde locatie moet ingevuld worden in een zoekbalk, als deze zoekbalk fout wordt ingevuld dan verschijnt er een animatie en wordt de button rood. 

Zo kan Elon Musk zien of de eventuele landingsplek geschikt zijn voor een landing in verband met de weerconditie op dat moment. Ik heb dit gevisualiseerd in 4 blokken, met elk blok een thema: temperatuur, gevoelstemperatuur, windsnelheid en zichtbaarheid. Dit zijn volgens mijn idee de belangrijkste stukken informatie die je wilt hebben als je zou willen landen op een bepaalde plek. Temperatuur/gevoelstemperatuur natuurlijk omdat je niet wil bevriezen als je net op aarde aankomt, je lichaam is een tijd lang niet gewend aan de temperaturen op de wereld. Windsnelheid, zodat je niet zomaar de verkeerde kant op vliegt, omdat de wind te krachtig is. Een landingsplek kan perfect zijn kwa landschap, maar je wil niet onverwacht in een orkaan terecht komen! Dan heb je de reis en moeite voor niks door gemaakt, en dat willen wij niet hebben.  En tot slot, de zichtbaarheid zodat je überhaupt kan zien waar je wilt gaan landen.

De 4 blokken en de rest van de content zijn overigens responsive, dit heb ik bereikt met flexbox en CSS-grids. Op mobiel staat alle content onder elkaar, en als het scherm groter wordt en de content het toe laat (mobile-first), komt de content naast elkaar te staan. Ik heb ook de elementen laten veranderen met behulp van media queries. Elementen veranderen van positie, of worden groter naarmate de schermgrootte veranderd. 

Er heerst momenteel  COVID-19 virus over de hele wereld. De vraag is of je überhaupt wel terug wil gaan naar de aarde op dit moment? Om Elon Musk op de hoogte te stellen van de eventuele risico die hij neemt, heb ik een alert gemaakt die getoont wordt als je de pagina opent. Als je de alert wegklikt op het kruisje dan verdwijnt hij weer netjes.  

De tweede API die ik gebruikt heb is Mapbox. Mapbox is een API die een wereldmap kan tonen. Deze API heb ik gecombineerd met de Openweathermap. Hierdoor wordt live door middel van iconen op de map weergegeven wat de weersconditie is op dat moment. Zo kan Elon Musk makkelijk zien waar hij heen kan vliegen. Overigens heb ik drie plekken voor hem uitgezocht waar hij veilig kan landen als de weercondities het toelaten. Dit heb ik weergegeven met een icoon. 

De derde API is Unsplash. Deze API zorgt ervoor dat uit een collectie met foto’s een random plaatje getoont kan worden. Op de website van Unsplash heb ik zelf een collectie met foto’s samengesteld. Van Unsplash krijg je een collectieID, waardoor je makkelijk je eigen collectie kan ophalen. Unsplash heb ik gebruikt om random foto’s te tonen van eventuele landingsplekken. Waardoor Elon Musk een inschatting kan maken over hoe de eventuele landingsplekken eruit kunnen gaan zien. 
